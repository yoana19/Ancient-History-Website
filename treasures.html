<!DOCTYPE html>
<html>

<head>
	<meta http-equiv="Content-Type" content="text/html;charset=UTF-8"/>
	<meta name="Описание" content="Сайтът ни има за цел да запознае хора от всякакви възрасти с цивилизациите и събитията в историята на човечеството." />
	<meta name="keywords" content="История, Училище, Епохи" />
	<title>Съкровищата на България</title>
	<link type="text/css" rel="stylesheet" href="Background.css" />

</head>

<body>
	<nav>
		<ul>
			<li><a href="index.html">Начало</a></li>
			<li><a class="selected">Съкровищата на България</a></li>
			<li><a href="wonders.html">Чудесата на Древния свят</a></li>
			<li><a href="prehistory.html">Праистория</a></li>
			<li><a href="interestingfacts.html">Допълнителни  факти</a></li>
			<li><a href="chronology.html">Хронология</a></li>
			<div class="dropdown">
				<button class="dropbtn">Цивилизации 
                <i class="fa fa-caret-down"></i>
                </button>
				<div class="dropdown-content">
					<a href="Mesopotamia.html">Месопотамия</a>
					<a href="AncientEgypt.html">Древен Египет</a>
					<a href="AncientGreece.html">Древна Елада</a>
					<a href="AncientRome.html">Древен Рим</a>
					<a href="AncientChina.html">Древен Китай</a>
					<a href="AncientJapan.html">Древна Япония</a>
				</div>
			</div>

		</ul>
	</nav>

	<h1 style="font-size:45px;">
		<center><b><i>Съкровищата на България</i></b></center>
	</h1>

	<hr>
	<h1 style="font-size:40px;">
		<center><b><i>Най-старото злато в света</i></b></center>
	</h1>

	<hr>
	<p style="font-size:20px;">Варненският енеолитен некропол е открит през 1972 г. от Димитър Затарски, учител от гр. Дългопол. Самият некропол се намира на 4 км западно от Варна и на 500 м северно от Варненското езеро, което вероятно означава, че древността е бил разположен на морския бряг. Археологическите проучвания са започнати от проф. Михаил Лазаров, а в основната си част са осъществени и завършени през 1991 г. от Иван Иванов, и двамата от Варненския археологиески музей. До края на разкопките са проучени 294 гроба. В тях е открито най-старото злато в света под формата на повече от 3000 гробни дара с общо тегло над 6 кг. В гроб №26 златните предмети са 850, а в гроб №43 - 990. Варненският некропол датира от втората половина на V хилядолетие пр.Хр., когато човечоството е в т.нар. каменно-медна епоха. Досега подобен паметник не е известен никъде по света. Най-старите златни изделия представляват 31 мъниста, които са намерени в гроб от ранната каменно-медна епоха, или началото на V хилядолетие пр.Хр. Гробовете, в които е намерено най-много злато, вероятно са на вождове-жреци. За това свидетелстват откритите жезли от фино полиран камък със златни дръжки. Най-голямо е количеството на златните апликации, покриващи дрехите. Не по-малко впечатляващи са накитите: огърлица с мъниста от халцедон, масивни златни гривни, висулки и украси за глава. От гробовете са извадени и други скъпи вещи, майсторски изработени от метал, камък и кост. Някои от керамичните съдове са украсени с красиви орнаменти, изрисувани със златна боя. Специално място в ритуалите заемат обредни фигурки на бик, изрязани от златна пластина, и идоли, изработени от кост. В други гробове са открити само глинени маски, върху които са апликирани златни пластини, изобразяващи чертите на човешко лице. Това са така наречените кенотафиони, за които има различни хипотези. Според някои учени това са гробове на загинали далеч от родното място воини. Други смятат, че тези маски символизират боговете на плодородието, които всяка есен умират, а напролет се възраждат. Къде се намира днес - Днес златото на най-старата европейска цивилизация се съхранява в специална зала във Варненския археологически музей.</p>

	<hr>
	<h1 style="font-size:40px;">
		<center><b><i>Съкровището от Хотница</i></b></center>
	</h1>

	<hr>

	<p style="font-size:20px;">Намерено е при разкопки на праисторическата могила при село Хотница, Великотърновско, от Никола Ангелов, който в последствие публикува находката в Известия на Археологическия институт при Българска Академия на науките. То се състои от 39 халки с различен диаметър и неправилни очертания, една спираловидна гривна и 4 пластини, изрязани като силует на човешка фигура. Всички предмети са изработени от самородно злато, почти без примеси - 23,5 карата. Накитите много приличат на украшенията в прочутите златни съкровища от Троя и Микена, които са датирани от ранна бронзова епоха - средата на IV хилядолетие пр.Хр. Находката на Хотница е открита в културен пласт от енеолита. Въпреки това тя е отнесена към бронзовата епоха, тъй като се е смятало, че не е възможно да съществува по-древно злато от митичното злато на Омировите герои. По-късно учените осъзнават, че в древногръцките съкровища не се срещат фигурки, подобни на четирите човечета от Хотница, и започват да се съмняват в първоначалната датировка. След откриването на подобни фигурки във Варненския халколитен некропол става ясно, че златото от Хотница не е попаднало в енеолитна селищна могила случайно, а е оставено при неизвестни обстоятелства от неговите обитатели. Това безспорно свидетелства, че скъпоценни вещи, подобни на хотнишките, са произвеждани не през раннобронзовата епоха, а в края на халколита - около втората половина на У хилядолетие пр. Хр. Това прочуто съкровище поражда много спорове и хипотези. Огърлицата от свързани халки и спираловидната гривна представляват накити, които несъмнено е носел вождът-жрец. Не е известно за какво са служели човешките фигурки, но ако се направят някои сравнения с ритуални предмети, изработени от кост и глина, може да се предположи, че са се използвали като амулети или като домашни идоли. Къде се намира днес - Съкровището се съхранява в Музея на Второто българско царство във Велико Търново.

		<hr>
		<h1 style="font-size:40px;">
			<center><b><i>Златнната купа от Казичене</i></b></center>
		</h1>

		<hr>

		<p style="font-size:20px;">При изкопни работи в софийския квартал Казичене през 1969 г. кофата на багера загребва заедно с пръстта и три съда — глинен, меден и златен. Последният остава в историята на археологическите открития като „Купата от Казичене”. Трите съда са поставени един в друг, златният в бронзовия, а той в глинената купа. Златната йупа е висока 12,5 см и тежи 1,50 кг. Изработена е от самородно злато с почти абсолютна чистота от 23,6 карата. Тя е ниска, с полусферична форма и цилиндрично гърло, украсено с канелюри и полукръгове. Долната и част е разчленена от деветнадесет широки изпъкнали вертикални ребра. Украсата на дъното, която се състои от концентрични кръгове и релефни пъпки между тях, е така изработена, че е обърната с лицевата си част към вътрешността на съда. Глинената купа е с форма, добре позната в тракийската керамика, но трудно може да се определи кога е изработена. Датирането на бронзовия съд е по-сигурно. Той принадлежи към тип котли, известни от древната държава Урарту в Кавказките планини в района на езерата Ван и Севан. Според някои изследователи той е експортна стока от пог VIII—VII в. пр. Хр. Изтъкнатият български траколог Александър Фол отнасянаходката няколко века по-рано в XII - XI в. пр. Хр. Най-вероятно съдовете са от кенотафион, символичен гроб на тракийски вожд. Предполага се, че златната купа е изработена много по-рано от времето, в което е заровена в земята. Използвана е в различни обреди, извършвани от висше религиозно лице от тракийската общност, а през останалото време е съхранявана в някой тракийски храм. За да бъде положена в символичния гроб, вероятно изтъкнат член на племето, може би самият вожд, е загинал далеч от родното място. Култовата златна купа е безспорен знак за изключителна почит към покойника. Как и защо тя е комбинирана с по-новия, донесен отдалече бронзов котел и още по-новата керамична купа, е една от загадките на археологията, която предстои да бъде изяснена. Къде се намира днес - Трите съда са част от фондовете на Музея за история на София и могат да се видят в експозицията на Националния исторически музей.

			<hr>
			<h1 style="font-size:40px;">
				<center><b><i>Съкровището от Вълчитрън</i></b></center>
			</h1>

			<hr>

			<p style="font-size:20px;">Откриването на този уникален сервиз става случайно през 1924 г. край село Вълчитрън, Плевенско. Вероятно съдовете са били поставени в дървен сандък или в кожена торба, защото когато ги изваждат от земята, те са с тьмножълт цвят и селяните ги помислили за бронзови. Без да подозират, че са открили съкровище, хората разделят предметите помежду си. Един от тях дълго време храни прасетата си в голямата купа. Преди държавните органи да установят, че става въпрос за древни златни предмети, някои капаци са нарязани и повредени. Вълчитрънското съкровище включва 13 златни предмета с общо тегло 12,425 кг. За изработването на големия съд е употребено 4,5 кг злато. Останалите предмети са три листовидни купи, една голяма и три по-малки чаши с по една дръжка, два големи и три малки диска с форма на луковица, които обикновено се смятат за похлупаци на неоткрити съдове. Всички изделия са ковани от самородно злато, обработвано на листове. Това съкровище е единствено по рода си, няма аналог в света и има изключителната стойност на сервиза. Някои от съдовете имат орнаментална украса, изработена в така наречената техника „ниело”, която изисква голямо майсторство. Трите листовидни съдчета са съединени в основата си с тръбички от електрон — смес от злато и сребро. Особено богата и изумителна по своето въздействие е украсата на два от дисковете, в която основен мотив е скачената S-образнa спирала. Повечето от изследователите смятат, че предметите са част от ритуален сервиз на храм от края на късната бронзова епоха, Най-доброто свидетелство за това е съдът, който се състои от три части и няма приложение в ежедневния бит. Той несъмнено служи за смесване на три вида течности, а с тази смес през кухата дръжка били извършвани обредни възлияния. Вълчитрънското съкровище със своята фина изработка и особените форми на някои от съдовете без съмнение е било притежание на някой тракийски племенен вожд, чието богатство не отстъпвало на описаните в „Илиада” и „Одисея" знатни тракийци. Къде се намира днес - Днес съкровището се съхранява в Националния археологически институт с музей при Българската академия на науките.</p>

			<hr>
			<h1 style="font-size:40px;">
				<center><b><i>Пръстенът от езеро</i></b></center>
			</h1>

			<hr>

			<p style="font-size:20px;">Този единствен по рода си пръстен е открит съвсем случайно през 1912 г. край село Езеро, Първомайско. Нещо в неговата изработка обаче го превръща в „златен документ” за историята на траките. Халката на пръстена е изработена от дебела златна тел. Към нея е прикачена плътна елипсовидна плочка, върху която има надпис, оформен от 61 дълбоко врязани гръцки букви, разположени в 8 неправилни реда без интервали или знаци, разделящи думите. Надписът не може да бъде прочетен по правилата на гръцкия език и затова много епиграфи смятат, че е гравиран на изгубения език на траките. Направени са няколко опита за разчитането му, но изследователите не се обединяват около едно общо заключение. Според най-популярния прочит пръстенът е направен по поръчка на жената на покойника, която е отгледала децата му и според древния тракийски обичай е готова да го последва в отвъдното. Там, където е намерен, се откриват и други паметници, свързани с погребалните ритуали на траките от V в. пр. ХР. Ето защо повечето специалисти предполагат, като имат предвид и популярния прочит на надписа, че той е изработен специално като погребален дар. Друг подобен пръстен досега не е открит, поради което е трудно да бъде възстановен самият ритуал. Предполага се, че пръстенът е направен от народа, който създава археологическата култура “Езеро”. Тя се развива в ранната бронзова епоха, времето, когато процъфтява и митичната Троя. Селищата на тази култура се откриват само на определена територия от днешна Северна България и Румъния. Те са изграждани на хълмове и укрепяни с каменни стени. Според погребалния обред мътвите се полагали в гробовете легнали на една страна, със силно свити крайници (хокери), а до тях се слагали гробните дарове. Къде се намира днес - Нахогката е собственост на Археологическия музей в Пловдив.</p>

			<hr>
			<h1 style="font-size:40px;">
				<center><b><i>Златната маска от тракийската могила "Светица"</i></b></center>
			</h1>

			<hr>

			<p style="font-size:20px;">Това е най-впечатляващата археологическа находка за 2004 г. Откритието е дело на популярния български археолог Георги Китов, когото още приживе медиите нарекоха „българския Индиана Джоунс”. Могилата „Светица”, в която е открита маската се намира в Долината на тракийските царе, близо до Казанлък. Царският некропол е част, може би най-важната, от Одриската държава. В могилата е разчистена гробница, изградена от издялани гранитни блокове. В камерата са открити човешки кости, а голяма част от скъпите дарове са фрагментирани. Изцяло запазена е масивна златна маска с формата на лице в естествена големина. Чертите на лицето са строго индивидуални, като старателно са предадени косата, мустаците, брадата. Маската е изработена от чисто 23,5 каратово злато и тежи 672,5 г. Според открива теля на богатата гробница, маската представя тракийския цар Терес - основател на Одриската държава. Държавата на одрисите е най-голямото тракийско обединение, простиращо се от р. Тунджа до долното течение на р. Марица. Златни маски са откривани и на други места — в Микена, Требенище, Македония, Синтос - гр. Солун в Гърция. Теглото на всяка от тях е много по-малко от това на находката в „Светица”. Най-интересна хипотеза за предназначението на тази уникална находка предлага откривателят й Георги Китов. Той смята, че маската е била използвана като съд-фиала. При специални ритуални угощения владетелят вдигал от масата фиалата-маска, изпивал нейното съдържание и я слагал върху лицето си. Не може да се изключи и предположението, че това е посмъртна маска на някой от тракийските владетели, вероятно на самия цар Терес (краят на VI в. пр. Хр.). Къде се намира днес - Уникалната златна маска може да бъде видяна в експозицията на НАИМ, на ул. Съборна №2.</p>

			<hr>
			<h1 style="font-size:40px;">
				<center><b><i>Златото от Дъбене</i></b></center>
			</h1>

			<hr>

			<p style="font-size:20px;">Както много паметници в България, така и могилният некропол в м. Балинов горун край с. Дъбене, Карловско, е открит случайно, според официалната версия — при оран. След неизбежната намеса на иманярите през 2004 г. започват редовни археологически разкопки, които все още не са приключили. До 2008 г. са открити повече от 20 000 златни предмета. Това са мъниста с биконична, призматична, пирамидална и пръстеновидна форма; големи, средни и малки халки; апликации; различни по размери цилиндри, някои с украса. Многобройните златни предмети са изработени през втората половина на III хил. пр. Хр. Те са открите заедно с 60гато украсени керамични съдове, бронзови и каменни предмети и са свързани с бита и вярванията на населението, което обитава българските земи през ранната бронзова епоха. Между многобройните мъниста и халки се откроява прекрасно запазеният златен кинжал с трапецовидно оформено острие. Това не е оръжие в прекия смисъл на думата, а по-скоро предмет, който играе ролята на знак на върховната власт, поради което може да бъде определен като скиптър или жезъл. Според археолозите находките от Дъбене, включително и златните предмети, трябва да бъдат свързани с погребалните обичаи и ритуалите, които са извършвани през този период. Вероятно при погребения в могилите, независимо дали трупоизгаряне или трупополагане, жрецы е разкъсвал златни нанизи и части от тях са поставяни в гробовете като дар. Най-интересното от това непрекъснато увеличаващо се съкровище е, че други подобни открития засега няма и вероятно по-голямата част от предметите са изработени именно в този район. Къде се намира днес - Съкровището е собственост на Националния исторически музей, който всяка година прави изложба с новооткритите златни предмети от Дъбене.</p>

			<hr>
			<h1 style="font-size:40px;">
				<center><b><i>Съкровището от Величково, или декадрахмите на дероните</i></b></center>
			</h1>
			<hr>

			<p style="font-size:20px;">През есента на 1937 г. по време на изкопни работи край с. Величково, Пазарджишко, трима войници намират малко глинено съдче. Въпреки изящната му изработка те го счупват и разпределят помежду си укритите вътре сребърни монети. Така от великолепната находка за поколенията остават десет монети. Предполага се, че те са били повече, но част от тях е изчезнала преди намесата на властите. Сребърните монети, открити при с. Величково, са декадрахми. Те са от един тип и номинал. Направени са от сребро с диаметър 35 мм и тегло 40,3 г. Върху лицевата им страна е изобразен брадат мъж, облечен в хитон, седнал в двуколка, теглена от два вола, като единият не се вижда. Над вола като колело от едри зърна с осем спици е представено слънцето, а под него от земята е израснала полупалмета (флорална украса—триличник). На обратната страна има вдлъбнат квадрат, г; в който релефно са изобразени в профил три човешки крака с копита вместо ходила. Те са свързани в основата си така, че образуват трискел — симетрична фигура, чиито краища могат да се впишат в правилен кръг. Трискелът е символ на изгряващото и залязващото слънце и вечно бързащото време. Съкровището от Величково е единствено по рода си. Сеченето на този тип монети се свързва с тракийското племе дерони. Те населявали земите западно от р. Струма. Според Ив. Венедиков изобразеният върху монетите мъж е пратеникът на боговете Хермес, едно особено много почитано божестзакриля пътниците и търгозадгробния свят. Още една сребърна монета е намерена в колективна находка до с. Садовик, Пернишко. На нея е изкадуцей. Декадрахмите, или тетрастатери, на дероните са изключителен документ за тракийската история и култура. Тракийското монетосечене показва, че племената активно участват в икономическите взаимоотношения на античния свят. Нумизматите го описват в четири периода: архаичен, класически, елинистически и римски. Тракийските монети от съответните периоди се различават по стил, изображения и техника на отсичане. Най-старите монети са от V в. пр. Хр. Съществуват хипотези, по-малките номинали са били използвани на местните пазари, а големите, каквито са и декадрахмите на дероните, се отсичали за големи търговски сделки. Къде се намира днес - Днес монетите са откупени от Археологическия музей в София и са част от фонда на НАИМ, а една е в музея в Пазарджик. Те са разчетени и публикувани от проф. Тодор Герасимов в средата на миналия век.</p>

			<hr>
			<h1 style="font-size:40px;">
				<center><b><i>Съкровището от Рогозен - откритието на ХХ век</i></b></center>
			</h1>
			<hr>

			<p style="font-size:20px;">Съкровището е открито през 1985 г. в село Рогозен, община Хайредин, Врачанско. На първата яма попада трактористът от местното стопанство Иван Димитров, който копаел водопроводен канал. В продължение на няколко месеца той съхранява съдовете в килера на кьщата си. Докато един ден мълвата за тях стига до Историческия музей във Враца и екип от археолози под ръководството на Богдан Николов започват разкопки. Тогава е открита и втората яма. В едната са открити 65 съда, а във втората археолозите намират 100 сребърни предмета с общо тегло над 20 кг. Рогозенското съкровище се смята за археологическото откритие на ХХ в., и то с пълно право. Досега толкова голямо откритие, мечта за всички тьрсачи на съкровища, не е правено. То се състои от пет вида съдове: 108 са фиали плитки купички, които са служели за пиене, 54 са канички с една дръжка, 1 скифос —- съд за пиене с две дръжки, 1 котиле — чаша без дръжка, 1 гобеле - чаша без дръжка с биконично тяла. Всички те са богато украсени с орнаментални мотиви в стила на елинистическата епоха и със сцени от древногръцката и тракийската митология. Веднага след откриването му започват анализи и публикации на находката. Специалистите дават различни предположения както за произхода му, така и за предназначението. Но те са единни по въпроса, че като цяло то е уникално и в художествено отношение, и като историческа стойност. Установено е, че някои от съдовете са направени в тракийски ателиета на север, а други на юг от Стара планина. Има съдове, които са били произведени в самата Елада, а един е бил изработен в Персия. Върху някои от тях са гравирани с пунц имената на двама южнотракийски царе - Котис и Керсепблепт. Съдовете са изработени в сравнително кратък период от време през V-IV в.пр.Хр. Друго, което прави съкровището изключително ценно, са тракийските богове, изобразени върху съдовете. Поради липсата на писмени данни за Великата богиня-майка и за Тракийския бог-конник се знаеше твърде малко. Преди откриването на Рогозенското съкровище изследователите нямат представа за иконографията на Великата богиня. Ето че тя е представена върху една от каните с лък и стрели, яздеща лъвица. Друг уникален предмет е сребърна фиала с позлата, с плоско двойно дъно. От вътрешната страна във висок релеф са представени фигурите на Херакъл (Херкулес) и тегейската принцеса Авге. Над главите им с двойно успоредни линии е врязан надпис на старогръцки, който гласи: “AVGE DELADE”, а върху рамката на фиалата е гравирано с пунктир тракийското име Дидикаймос. Една от хипотезите е, че съкровището е принадлежало на тракийски храм, събрано там от даренията на поклонници. Според други изследвачи разпределението на съдовете в две ями показва, че те не са били заровени случайно. Предполага се, че повечето от тях са останали след извършването на някакви жертвоприношения. Известен е обичаят на древните хора да заравят скъпоценни предмети в земята не само за да ги скрият. Това бил техният начин да ги дарят на боговете, за да измолят тяхното благоволение. Според специалистите това богато и уникално съкровище е принадлежало на тракийското племе трибали или е било трезор на тяхно светилище. Къде се намира днес - Съкровището е изложено в специална зала в Регионалния исторически музей на гр. Враца и е част от постоянната му експозиция.</p>

			<hr>
			<h1 style="font-size:40px;">
				<center><b><i>Съкровището от Панагюрище - ритуалният царски сервиз</i></b></center>
			</h1>
			<hr>

			<p style="font-size:20px;">През 1949 г. край град Панагюрище в керамичната фабрика „Мерул” трима братя копаят глина за тухли, когато внезапно попадат на златните съдове. Първоначално те не могат да ги различат и в историята остава репликата на единия брат: „Намерена е скрита циганска музика.” Уникалната находка е разпозната от Петър Горбанов, уредник в местния музей. От пръв поглед той разбира, че става въпрос за съкровище, и благодарение на него то се озовава в Пловдивския археологически музей. Първото експониране на деветте златни съда е в набързо изработена витрина в центъра на Панагюрище. Прочутото съкровище се състои от 9 златни съда — четири ритона с животински (зооморфни) изображения, три антропоморфни кани, една широка фиала и една амфора с дръжки във формата на кентаври с общо тегло 6,163 кг. Съдовете са богато украсени с релефни сцени от гръцката митология. Трите кани имат формата на женски глави, а дръжките им завършват с фигури на митологични животни. Два от ритоните представляват глави на елен лопатар, третият е моделиран като протоме (съд, който наполовина е фигура на животно) — предната част на козел с дълги извити рога, а четвъртият е с глава на овен с малки рога. Горната част и на четирите съда е украсена със сцени от древногръцката митология. Великолепната фиала е покрита отвън с релефни концентрични пояси от жълъди, негърски глави и растителни орнаменти. Това е едно от най-популярните и харесвани съкровища, открити в българските земи. Наистина, от известните предмети, сътворени в края на на III в. пр. Хр. В Тракия, първо място по своята богата декорация и изкусна художествена изработка заемат съдовете от прочутото Панагюрско златно съкровище. Те са изработени с изключително майсторство и според всички изследователи представляват връх в елинистичното златарство. Много археолози, историци и изкуствоведи го описват. Един от тях, Иван Венедиков, смята, че е произведен в древния град на западния бряг на Черно и в него се усеща влиянина персийското златарство онова време. Според друг изследовател художественото ателие, в което е изработено Панагюрското съкровище, се е намирало във вътрешността на Тракия. Привърженик на тази теза е и най-активният изследовател на тракийските паметници Георги Китов. Според него то е произведение на тракийското изкуство или по-точно на негово реалистично направление, развиващо се след средата на IV в.пр.Хр., което съчетава елементи и художествени похвати, характерни за елинистическия, източния и тракийския стил в античното изкуство. При него, наред с удивителния реализъм в предаването на животинските глави, силно впечатление прави необикновеното изобилие на детайли - израз на онзи разточителен художествен вкус, който е характерен за изкуството от втората половина на елинистичната епоха. Най-логичният отговор на това за кого е било предназначено съкровището, е - за някой тракийски владетел. Напълно възможно е то да е било изработено по негова поръчка. Една от особеностите на комплекта е, че съдовете не са били използвани дълго и често. Вероятно техният собственик ги е изваждал само при специални церемонии, което се подкрепя и от смисъла на изобразените върху тях сцени. Според Георги Китов собственик на Панагюрското съкровище би могъл да бъде самият Севт III. Откритите досега тракийски съкровища показват, че обикновено в земята се заравят по един или два златни или сребърни съда. Това поражда надеждата, че днес разполагаме само с част от Панагюрско съкровище, а останалите съдове вероятно са заровени на друго място и предстои да бъдат открити. Къде се намира днес - Панагюрското златно съкровище е изложено в залите на Националния исторически музей. Негово копие се намира в музея на гр. Панагюрище.</p>

			<hr>
			<h1 style="font-size:40px;">
				<center><b><i>Съкровището от Летница - един древен разказ за пътя към властта</i></b></center>
			</h1>
			<hr>

			<p style="font-size:20px;">При изкопи за строеж край град Летница, Ловешко, на 9 май 1963 г. работници попадат на бронзов съд, обърнат надолу, в който са укрити голям брой сребърни предмети. Част от тях са разграбени от работниците, но повечето попагат в Ловешкия музей. И до днес се смята, че част от съкровището все още не е предадено в музея. Освен бронзовия котел към съкровището принадлежат още 23 находки. Това са юзди, начелник и апликации за конска амуниция, както и няколко десетки мъниста за нанизване на конски ремъци. Всички предмети са изработени от сребро с позлата, като при някои украсата е филигранна, а при други плътна. Отделна група оформят правоъгълните плочки с изобразени върху тях сцени, които са рамкирани от изпъкнали яйцевидни орнаменти. Котелът, в който е намерено съкровището, е с тумбеста, леко сплесната форма, без дръжка, с широки халки на раменете. Най-голям интерес сред изследователите предизвикват апликациите, на които са представени релефни сцени от тракийската и древногръцката митология. Върху някои от тях е изобразен тракийският бог-конник Херос. На най-голямата той напада изправена на задните си крака мечка, а под копитата на коня лежи убит вълк. На гърдите си героят носи броня, а на крака си масивен наколенник, подобен на този от Могиланската могила край Враца. Отделна група образуват апликациите със сцени, в които хищник убива тревопасно животно. Известно е, че тази композиция е наситена с дълбок символичен смисъл. Най-коментираната апликация е тази, която представя свещения брак между тракийския герой и Богинята майка. Чрез този акт героят също се обожествява и става достоен да властва над хората. Сред находките централно място заема специален предмет, предназначен да украсява челото на коня. Украсата на на челника е композиция, в която са включени изображения на лъв, глава на бик и растителни орнаменти, изработени в характерен схематичен стил.Особените естетически виждания на майстора са подчертани от позлатата, която покрива само някои части на образите. Съкровището от Летница допълва картината на тракийското изкуство от първата половина на IV в. пр. Хр. То е съставено от две групи апликации. Към първата се отнасят традиционните за зверинния стил мотиви, а към втората — изображения, въплъщаващи религиозните представи на траките. Чисто прагматичната функция на откритите предмети е с тях да бъде украсена конската сбруя. Но изобразяването на различни митологични сюжети върху ритуална украса най-вероятно не е случайно. Сцените, които са представени върху Летнишкото съкровище, трябва да се оценяват цялостно. Чрез тях е предаден пътят на героя, който, извършвайки подвизи, постига безсмъртие. В този смисъл апликациите от Летница са един разказ върху метал за вярванията, инициацията, обожествяването и смъртта. Къде се намира днес - Съкровището е собственост на Ловешкия исторически музей и е експонирано в залите на Националния исторически музей.</p>

			<hr>
			<h1 style="font-size:40px;">
				<center><b><i>Съкровището от Равногор - любимият жребец на тракийския цар</i></b></center>
			</h1>
			<hr>


			<p style="font-size:20px;">Това е едно от малкото съкровища, намерени при редовни археологически разкопки. Некрополът, в който е открито съкровището, се намира в землището на село Равногор, Пловдивско. В две от могилите са проучени куполни каменни гробници от IV в. пр. Хр. В друга, отдалечена от тях, е открито огнище от голяма клада, под което в материковата скала са вкопани две малки ями. В тях са били заровени по една гарнитура за конска амуниция, изработени през II в. пр. Хр. Първият комплект, който включва сребърни и бронзови пластини със зооморфни изображения и форми, изработени от тьнки метални листове, е бил подложен на силно опалване и е почти унищожен. Вторият комплект е сравнително добре запазен. Той включва силно разрушена желязна юзда, сребърни мьниста, седем кръгли и една продълговата апликация от сребро с позлата. Върху кръглите апликации, които са шест на брой, във висок релеф са моделирани по две изображения на Нике, Атина и Артемида. Върху седмата е скулптирано крилато тракийско божество със сложна прическа, венец на главата, загърнато в животинска кожа, с бръшлянови клонки на гьрдите. Начелникът е уникален като изработка и украса. Той е във формата на елипса, а единият му край е оформен така, че през тръбичката да може да се прокарва кичур от конската грива. Върху него е представен олтар с пламтящ огън. Съкровището от Равногор е част от погребалния тракийски комплекс. Гарнитурите за конски сбруи са били поставени в ритуалните ями като дарове. Те са свързани с култа към мъртвите и това ги превръща в свещени вещи, които имат специално място в обреда. Очевидно част от тях са били върху коня, когато той е положен на погребалната клада, а по-късно са заровени в ямата. Издигането на отделен могилен насип върху двете ялтови ями показва, от една страна, значението, което траките са отдавали на тези дарове, а от друга — това съкровище потвърждава ролята на коня в обредите им. Подобен ритуален комплект от украси за конска амуниция е открит през 1902 г. до пристанището наград Каварна. Предметите, за които се знае, че са 66 на брой, са изчезнали и от тях е запазена само една рисунка на Карел Шкорпил. По това, което се вижда на нея, съкровището от Каварна се датира в IV—III в. пр. Хр. Къде се намира днес - Съкровището е собственост на Пловдивския археологически музей.</p>

			<hr>
			<h1 style="font-size:40px;">
				<center><b><i>Съкровището от Борово - сватбата на боговете</i></b></center>
			</h1>
			<hr>

			<p style="font-size:20px;">Съкровището, открито през 1974 г. по време на оран край град Борово, недалече от Русе, също е случайна находка. Дълги години то се смята за ненадминат шедьовър на тракийската торевтика (изкуството на релефна обработка на художествени изделия от метал.) Състои се от пет сребърни съда с позлата - три ритона, голяма купа с две дръжки и кана. Ритоните са с канелюри и завършват с протомета на кон, сфинкс и бик. Цялото съкровище е било изработено в IV в.пр.Хр. Според Тотко Стоянов в контекста на иконографиските и стилови белези на каната ритон би могла да се датира между самият край на V и началните десетилетия на IV в.пр.Хр. Неговата стилна и богата изработка поразява изследователите. Особено впечатляваща е пластичната украса на каничката ритон, изпълнена във висок релеф, разположена на два фриза. На долния фриз са изработени лебеди с разперени крила, на средния е разгърната ритуална сцена, чиито герои са Ерос, Херакъл, неизвестни богове и богини и Силен с флейта, а на горния са представени танцуващи вакханки, Силен, сатири и боговете Митос и Критея. Трите ритона са еднакви по размер и форма на горната част, наподобяваща рог. Само върху единия от тях канелюрите са хоризонтални, подробност, която кара специалистите да свързват този съд с персийската култура. Купата от съкровището е широка и ниска , със столче, украсено с яйцевиден орнамент. Двете и дръжки са свързани с корпуса чрез глави на сатири. На дъното асиметрично е изобразена сцената “терзание”, представяща грифон, който напада легнала сърна. Съкровището от Борово представлява част от обретен сервиз, вероятно собственост на някой храм. Потвърждение за това са изображенията върху съдовете. Те представят сцени от ритуали, вероятно свързани с култа към бог Дионис. Възможно е сервизът да е посветен на този бог и да е бил съхраняван в негов храм. Някои изследователи виждат в една от сцените сватбата на Дионис и Ариадна, на която присъства Херакъл, Семела и Залмоксис. Според други е изобразена сцена от мистериите в чест на Карибите, като е показана сватбата на Кабира с богинята Бендида. За сигурна датировка на съкровището помагат намиращите се върху два от ритоните и каничката надписи с гръцки букви: “на Котис от Беос”. Вероятно става въпрос за тракийския цар Котис I (381 - 359 г.пр.Хр.). Това е причината много учени да смятат, че съкровището е собственост на този владетел, а съдовете са изработени в Беос. Херодот разказва за обичаите на скитите: “Веднъж в годината владетелят в своята област приготвя съд за смесване на виното. От този съд пият само тия, които са убили враг. А тия, които не са успели да убият още враг, не могат да пият вино от този съд, а са длъжни да стоят настрана като опозорени. За скитите това е най-срамното от всичко. Напротив, на всички онези, които са умъртвили врагове, се подават по две чаши и те ги изпиват наведнъж.” Къде се намира днес - Съкровището е собственост на Регионалния исторически музей в гр. Русе.</p>

			<hr>
			<h1 style="font-size:40px;">
				<center><b><i>Съкровището от Якимово - под закрилата на великата майка на боговете</i></b></center>
			</h1>
			<hr>

			<p style="font-size:20px;">Друго съкровище, посветено на тракийските богове, е открито в землището на село Якимово, Монтанско, през 1972 г. И то се появява от земята при земеделска обработка на терена, и за него се предполага, че не е цяло, тъй като има подозрение, че част от съдовете са откраднати веднага след откриването им. Състои се от четири сребърни купи с формата на конус, сребърен съд с две дръжки, наричан в древностга кантарос, две кръгли апликации, две масивни сребърни гривни, бронзов съд със сребърна лента, фрагменти от друг бронзов съд, фрагменти от бронзова цедка. Върху най-голямата купа е изобразен във висок релеф конник с късо наметало (хламида), тесни панталони и меч. Върху двете апликации са показани митологични герои от епохата на елинизма. На едната има брадат мъж. Съществува хипотеза, че това е самият собственик на съкровището, което е съмнително, като се има предвид, че другите изображения са само на богове. Така например на другата апликация е изрисувана Великата богиня майка, която държи в ръцете си ритуален кантарос. Ако все пак приемем, че това е образът на собственика, то е възможно да е представена и неговата съпруга. Двете гривни са изработени от масивно сребро и краищата им са оформени като змийски глави. Декоратичните и стиловите особености на предметите са дали основание на изследователите да го отнесат към III - I в.пр.Хр. Тълкуванията на изображенията върху съдовете от Якимовското съкровище не се различават особено. Учените са единодушни, че става въпрос за ритуален сервиз. Тази хипотеза се подкрепя и от кантароса, изобразен в ръцете на жената, който е предназначен за обредни възлияния. Двете апликации красят съдове, свързани с обредите на траките. Възможно е те да са изработени като дар за боговете, от които поръчителите са очаквали закрила и плодородие. Какво е наложило тяхното укриване, остава тайна за поколенията. Съдове, изработени от скъпоценен метал и украсени с апликации, обикновено са били собственост на тракийските владетели. Те са не просто посуда, а и социално отличие, като ритуалите, извърШвани с тях, имали за цел да подчертаят божествения произход на владетеля, който с действия и вещи доказва своята родствена връзка с Вел ката богиня майка. Къде се намира днес - Находката се съхранява в музея в гр. Монтана.</p>

			<hr>
			<h1 style="font-size:40px;">
				<center><b><i>Съкровището от Маломирово-Златница - пътят на тракийския владетел към отвъдното</i></b></center>
			</h1>
			<hr>

			<p style="font-size:20px;">Много рядко в историята на археологията някой има шанса да попадне на непокътнат владетелски гроб. Именно това се случва на Даниела Агре — археолог от НАИМ, която през 2005 г. започва разкопки на така наречената „Голяма могила", част от могилен некропол между селата Маломирово и Златиница, Елховско. В проучения гроб на „Голямата могила” са открити голямо количество гробни дарове, които като цяло оформят едно великолепно тракийско съкровище. Открити са железен мечмахайра, двеста бронзови стрели, седем копия, плетена желязна ризница и бронзов шлем халкидски тип. Найвпечатляващ е поставеният в гроба сребърен наколенник с позлата. Неговата повърхност е украсена с изображения на тракийския владетел и сцени от митологията. Една от най-красивите находки е златният венец в центъра, на който е монтирано изображение на Нике — 60гинята на победата. На главата си освен венеца владетелят е носел кожена лента с монтирани върху нея 29 златни розети, а на малкия пръст на лявата ръка — масивен златен пръстен-печат. Изображението върху пръстена е добре познато и от други тракийски паметници. Това е Великата богиня майка, която поднася фиала на царя конник и го приобщава към света на боговете. В гроба са открити и два сребърни ритона, оформени като глави на елен. Върху горната част на единия са представени релефно два грифона, които разкъсват бик, а на другия двама млади воини, които убиват с копия глиган. Всички изпъкнали части на ритоните са позлатени. Освен тях като гробен дар са поставени четири сребърни фиали. Съкровището от гроба на тракийския владетел включва не само златни и сребърни предмети. Там са намерени бронзова кана, бронзова ситула, изящна бронзова цедка, широко блюдо с апликация, бронзов полусферичен съд, чернофигурен киликс, пелике, четири тасоски амфори и албастрон от алабастър. Както е обичайно за траките, в гроба на владетеля са поставени и украсите на любимия му кон. В случая това са два комплекта сребърни апликации за конска амуниция, двеста сребърни мъниста и две железни юзди. Находката от гроба при Маломирово—Златиница се нарежда до най-богатите владетелски гробове от IV в. пр. Хр., които са откривани досега при редовни археологически разкопки в България. Наколенникът и венецът са прекрасни произведения на тракийската торевтика. Изобразените митични фигури и сцени отново хвърлят светлина върху вярванията на траките и са изключителен извор за техните погребални обреди. В случая със съкровището от Маломирово—Златиница още при самото откритие е ясно, че става въпрос за богато погребение на тракийски владетел. По-интересно е обаче, че анализът навсички находки, не само на тези, които са изработени от благородни метали, дава представа за това как е извършен целият ритуал. Владетелят е починал на възраст 18—19 години. В гроба му са поставени символите на властта и всички лични вещи, които го легитимират като значима фигура в обществото на траките. Изпращането му при боговете е съпроводено с допълнителни ритуални действия. При могилата са направени два рова, оформени като алеи, на които се е оказвала почит към мъртвия владетел. Там се принасят в жертва коне и кучета и се оставя храна и вино. Над самия гроб е изработена специална дървена конструкция, а над нея са натрупани камъни. Над този своеобразен паметник се извършват приношения, като се разбиват керамични съдове пълни с храна. Една любопитна подробност от тази находка са кожените обувки, тип мокасини, с които е обут владетелят, такива се откриват за първи път в Тракия. Къде се намира днес - Находките се намират в Националния исторически музей в София и са експонирани в неговите зали.</p>

			<hr>
			<h1 style="font-size:40px;">
				<center><b><i>Съкровището от Луковит на тракийския зверинен стил</i></b></center>
			</h1>
			<hr>

			<p style="font-size:20px;">Открито е случайно през 1953 г. край град Луковит, Плевенско. През 1955 и 1986 г. след конфискуване на два съда и откупуване на една апликация за НАИМ—БАН находката е допълнена. Днес съкровището съдържа 15 съда, три железни юзди със S-образни кнебели, три непълни гарнитури за конска амуниция и повече от 300 тръбички, полусферични пластинки, малки правоъгълни и продълговати плочки с изображения на львски и човешки глави и на седящи сфинксове. Съдовете са шест чаши, пет фиали и четири кани. Предметите са изработени от сребро, като на места някои от тях са позлатени с цел подсилване на художествените образи и за подчертаване на украсата. Съкровището от Луковит е типичен пример за разцвета на т. нар. тракийски зверинен стил. Елементите на украса са повлияни от гръцкото изкуство, но тракийският майстор е използвал отделни части от животинските образи, съчетавайки ги същевременно стилно и своеобразно, така че се получават неповторими декоративни мотиви. Чашите от съкровището са сферични. Върху шията на едната има врязан знак „лабрис” (двойна брадва). Тялото на друга чаша е покрито с 16 женски глави, подредени в два реда. Между тях са изобразени цветове на лотос. Каните са с пестелива украса, като специално впечатление на изследователите прави тази, чието тяло е покрито с яйцевидни орнаменти и пояс от лотосови цветове и бръшлянови листа. Подобна украса не е известна от друг предмет на тракийското изкуство. Гарнитурите за конска амуниция също поразяват със своята оригиналност. Едната е украсена с грифони и радиално разположени животински глави с дълги шии, като всяка от главите е захапала гривата на стоящата пред нея. При втората гарнитура някои части от животинските тела са заменени с растителни елементи. Както и в други съкровища от тракийската епоха, и тук присъства сцената „терзание” (льв напада елен), както и конник ловец, който замахва с копие към льв. Всички предмети са изработени във втората половина на IV в. пр. Хр. Вероятно и това съкровище е укрито при някакви драматични събития. Изящната му изработка обаче показва, че то е принадлежало на виден представител на тракийската аристокрация. Украсата върху него обогатява представите ни за вярванията на траките, а изображението на конника е най-ранното представяне на Херос в металопластиката. Къде се намира днес - Съкровището е собственост на Националния археологически институт с музей при БАН - София, и може да бъде разгледано в неговите зали на ул. “Съборна” 2.</p>


			<hr>
			<h1 style="font-size:40px;">
				<center><b><i>Съкровището от Кралево - тайните на могила №3</i></b></center>
			</h1>
			<hr>

			<p style="font-size:20px;">Некрополът при село Кралево, Търговищко, се състои от шест могили. Проучен е през 70-те години на миналия век от археолога Георги Гинев. В могила №21 той открива бронзов шлем, железен меч, гръцки керамични съдове, покрити с черен лак, а в могила №22 — паница, пълна с прегорели кости и пепел. В могила №24 и №25 не са намерени каквито и да било гробни или обредни съоръжения (глинени и каменни олтари, култови огнища, съдове и др.). В могила №6 е разкрита правоъгълна гробница от дялани камъни, ограбена напълно от иманярите. Най-запазена се оказва могила МЗ, в която е открит гроб от ломени камъни с поставена в него керамична урна, позлатена отвътре. За щастие на археолозите и на всички ценители на старините се оказва, че гробьт в могила №З не е ограбен. В него освен урната с костите на починалия са открити богати гробни дарове: две сребърни позлатени гривни, две златни обеци, сребърен нагръдник, желязна брадва, стригила и 47 златни предмета с общо тегло 300 грама, които са част от великолепна конска сбруя. Погребението и вещите, открити в него, са от III век пр. Хр. Гривните са изработени във формата на змии с раздвоени опашки. Обеците са оформени като львски глави. От конската сбруя особено впечатляващ е златният начелник, който има формата на осмица, украсен е с глава на орел издадена като орелеф (силно изпъкнало изображение), а около нея има филигранно оформени палмети. С богата украса са апликациите за конската сбруя. Върху четири кръгли пластини е изобразен Херакъл, древногръцкият герой, син на Зевс и смъртната Алкмена. Неговите подвизи оформят популярен епос в античния свят и са пример за мъжество и героизъм. Върху две правоъгълни пластини са изобразени грифони, митични същества с львско тяло, глава на орел и змийска опашка, един великолепен символ на силата, мъдростта и безсмъртието. При археологическото проучване е установено, че могилата е издигната върху светилище. Там са открити глинени жертвеници, огнища и обредни ями със скелети на два коня и едно куче. Всички тези ритуали са свързани с погребението. Очевидно покойникът не е бил случаен човек. Една от най-интересните находки освен съкровището е глинен олтар, подобен на тези, открити при разкопките на тракийския град Севтополис. На тези култови огнища, понякога с богата символична украса, са извършвани възлияния и тайнства, с които се почитали боговете и духовете на предците-покровители. Къде се намира днес - Съкровището е собственост на Регионалния исторически музей в гр. Търговище и може да се види в неговте зали.</p>


			<hr>
			<h1 style="font-size:40px;">
				<center><b><i>Тракийските нагръдници - свещеният символ на властта</i></b></center>
			</h1>
			<hr>

			<p style="font-size:20px;">Те се откриват на различни места и по различно време, случайно или при проучването на погребални съоръжения. Заедно оформят едно своеобразно съкровище, което включва сребро, злато и власт. Най-ранният нагръдник е намерен в могилата Мушовица край с. Дуванли, Пловдивско. Той е направен през VI в. пр. Хр. от злато и е украсен с 16 фшурки на птици. Друг златен нагръдник от V в. пр. Хр., открит при Старо село, Сливенско, е покрит с геометрични фигурки и силно стилизирани цвегове на лотос или лилия. Особено интересен е нагръдникът от Башова могила при Дуванли с тьнък орнаментален бордюр по ръба и голямо изображение на силно сгилизиран выж в профил, но с обърната към зрителя глава. Откриването на нагръдник е успех за всяко проучване на тракийски паметници, защото всеки от тях е уникален и сам по себе си представлява произведение на изкуството. Нагръдниците са сребърни или златни пластини с елипсовидна, ромбовидна, луновидна или шестоъгълна форма. Обикновено в двата края имат дупчици за пришиване към дрехата отпред, под брадата. Пластините са изрязани от металшт листове, след което върху тях, според желанието на собственика и уменията на майстора, е изработвана кована украса. Нагръдниците преди всичко били символ на властга. В битката те се използвали като част от предпазното въоръжение на тракийските воини. Според повечето изследователи украсата на тракийските нагръдници не е случайна. Изобразените фигури и композиции имали определен смисъл, свързан с вярванията на древните хора, че животните и растенията притежават ма. гически функции и че могат да навредят или да донесат щастие на онзи, който носи техни изображения. Това обяснява защо има нагръдници с главата на Горгоната — Медуза, на вълк или лъвица. През IV в. пр. Хр. се появяват на. гръдниците яки с борд около врата. Някои от тях са направени от желязо и са облицовани с пластина от благороден метал, какъвто е например богато украсеният нагръдник, намерен в гробницата при Мезек, Пазарджишко. Първите нагръдници се появяват през второто хилядолетие пр. Хр. Постепенно тяхната употреба става все по-популярна в Тракия, Гърция, Македония, Анатолия и Етрурия. Предполага се, че първоначалната функция на тези предмети е да бъдат символ на царската власт. В древните общества често царят е и жрец и в този смисъл нагръдникът има и магическа функция. По-късно се носи като пагон, като символ на специалното приложение, което собственикът му заема във войската и обществото. Откриването на нагръдници в гробове на тракийски аристократи, мъже и жени, показва, че нагръдниците са лични знаци, не се предават по наследство и играят важна роля в погребалния обред, като показват на боговете, че починалият е велик герой.</p>


			<hr>
			<h1 style="font-size:40px;">
				<center><b><i>Съкровището от Рациария - безполезното богатство</i></b></center>
			</h1>
			<hr>

			<p style="font-size:20px;">Край село Арчар, Видинско, се намират останките от късноримския и ранновизантийски град Рациария. Там, в развалините на жилищна постройка в североизточната част на града, през 1986 г. при редовни археологически разкопки българо-италиански екип археолози открива съкровище от скъпи накити. То се състои от четири златни пръстена, златна игла за коса, чифт златни обеци, украсени с тюркоази и перли, златна гривна, две златни огърлици, три цели лъжици и една счупена на няколко парчета. Златото, от което са направени всички предмети, е с висока чистота - 22-24 карата. Накитите не са създадени по едно и също време. Въпреки това като цяло те са произведение на златарското изкуство в римските провинции от III до V в. Една от огърлиците е верижка, оплетена от четири златни жички. Великопно изработената закопчалка е украсена със златни топчета и палмети. Тя напомня някои “варварски” накити от IV в., което кара изследователите да предполагат, че е направена в готско или в сарматско ателие от този период. Подобно украшение може да се види във Виенския музей, но там то е определено като “германско производство от IV в.” Едно от обясненията за наличието на това съкровище е, че различните по време на създаването си скъпоценности са били семейна собственост, събирана от няколко поколения. В онези времена накитите имали различен произход - някои са купувани, други придобивани като скъпи дарове от по-високопоставени личности или като трофей от безчислените войни, които водела Римската империя. Многолюдният и богат геад Рациария е превзет и опожарен от хуните през 442 или 443 г. Тогава е разрушена и сградата, в основите на която е намерено съкровището. Вероятно някой от семейството рискува живота си и влиза в горящата къща. Успява да грабне ковчежето с накитите, но при падането затиска съкровището с тялото си. Очевидно то не е могло да го спаси. Златните предмети са се разпилели по пода на разрушената сграда, за да бъдат разкрити от археолозите след 1463 години. Къде се намира днес - Днес можем да видим съкровището от Рациария в Регионалния исторически музей на гр. Видин.</p>

			<hr>
			<h1 style="font-size:40px;">
				<center><b><i>Съкровището от Абритус, или монетите на владетелите на източната римска империя</i></b></center>
			</h1>
			<hr>

			<p style="font-size:20px;">При археологическо проучване до източната крепостна стена на античния град Абритус край Разград през май 1971 г. е открито огромно златно монетно съкровище, единственото подобно намерено при редовни археологически разкопки. Находката се е намирала едва на 40 см дълбочина от повърхността, затрупана от руините на опожарена сграда. 835-те солида са м-юго добре запазени, като релефите и надписите са ясни и чеглви. Съкровшцето вклочва монети на императорите Теодосий П (408-405 г.) — 5 броя, Марциан (450-457 г.) — 56 броя и съпругата му Пужерия — 1 брой, Льв I (457— 474 г.) — 296 броя и съпругата му Верина — 4 броя, Зенон (474—491 г.) — 437 броя, Васшшск (476—477 г.) — 24 броя, Василиск и сина му Марций — 10 броя, Леонтий (484--488 г.) — 1 брой, както и една монета на Юлий Непот (474-475 г.) император на Западната римска империя. Монетите са били отсечени в периода между 408 и 491 г. в монетарниците на Константинопол (Цариград), Тесалоника (Солун), Антиохия и Равена. От двете страни на всяка монета има латински надпис. На реверса, в края на надписа, е поставена по една гръцка буква, която означава численото значение на официната, т. е. работилницата към съответната монетарница. До инициалите на монетарницата има знак ОВ (ryziatvm), който гарантира чистотата на златното съдържание. Някои от по-интересните надписи върху монетите на Теодосий П са: „Нашият господар Теодосий, вечен, щастлив, август”, „Император за 42-и път, консул за 17-и път, вечен”. Последната монета е датирана точно в 443 г. Върху четири други монети се чете: „Посветено на 20годишнината, да дочака 30 годишнината.” Те са от 428 г. и очевидно са отсечени в чест на юбилей от заемането на императорския престол. Върху 283 монети на Льв I е обозначено CONOB, което означава „Константинополско чисто злато”. Същото означение е направено в отреза на всички монети на Зенон. Един факт, който прави съкровището особено ценно е, че до откриването му в българската и чуждестранната литература няма публикувани златни монети на Верина, Василиск, Василиск със сина си Марций, Юлий Непот и Леонтий. Монетите не са били дълго време в обращение и вероятно са се съхранявали като резерв в лична или държавна съкровищница. Според откривателите съкровището вероятно е било поставено в кожена или платнена торба и е принадлежало на богат жител на Атрибус. Като факт тази находка дава допълнителна информация за военните събития в провинция Долна Мизия в края на V в. Това е времето, когато в северните части на Източната римска империя нахлуват варварските племена, най-известни от които са готите. Вероятно по времето на Зенон или Абастасий Абритус е превзет, разграбен и опожарен. По време на това драматично събитие собственикът не успял да спаси своето съкровище. Още по-странно е, че то се е намирало съвсем близко до повърхността и независимо от това, че животът там продължава до X в., монетите дочакват своите откриватели. Къде се намира днес - Днес можем да видим съкровището от Атрибус в музея на Разград.</p>

			<hr>
			<a href="#top">Върни се в началото</a>
</body>
	</html>
