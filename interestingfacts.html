<!DOCTYPE html>
<html>

<head>
	<meta http-equiv="Content-Type" content="text/html;charset=UTF-8"/>
	<meta name="Описание" content="Сайтът ни има за цел да запознае хора от всякакви възрасти с цивилизациите и събитията в историята на човечеството." />
	<meta name="keywords" content="История, Училище, Епохи" />
	<title>Допълнителни факти</title>
	<link type="text/css" rel="stylesheet" href="Background.css" />

</head>

<body>
	<nav>
		<ul>
			<li><a href="index.html">Начало</a></li>
			<li><a href="treasures.html">Съкровищата на България</a></li>
			<li><a href="wonders.html">Чудесата на Древния свят</a></li>
			<li><a href="prehistory.html">Праистория</a></li>
			<li><a class="selected">Допълнителни  факти</a></li>
			<li><a href="chronology.html">Хронология</a></li>
			<div class="dropdown">
				<button class="dropbtn">Цивилизации 
                <i class="fa fa-caret-down"></i>
                </button>
				<div class="dropdown-content">
					<a href="Mesopotamia.html">Месопотамия</a>
					<a href="AncientEgypt.html">Древен Египет</a>
					<a href="AncientGreece.html">Древна Елада</a>
					<a href="AncientRome.html">Древен Рим</a>
					<a href="AncientChina.html">Древен Китай</a>
					<a href="AncientJapan.html">Древна Япония</a>
				</div>
			</div>

		</ul>
	</nav>

	<h1 style="font-size:45px;">
		<center><b><i>Допълнителни факти</i></b></center>
	</h1>

	<hr>
	<h1 style="font-size:40px;">
		<center><b><i>Древен Египет</i></b></center>
	</h1>
	<hr>

	<h1 style="font-size:25px;"><b><i>Знаете ли, че...?</i></b></h1>
	<p style="font-size:20px;">
		Когато починал мъжът и, царица Хатшепсут се качила на трона вместо доведения си син Тутмос III и управлявала Египет близо двадесет години. Статуите я представят с дълга фалшива брада, която е отличителен знак на царската власт.</p>

	<h1 style="font-size:25px"><b><i>Божествената царица</i></b></h1>
	<p style="font-size:20px;">Съпругите на фараоните били почитани като богини и споделяли бгатството и властта на своите съпрузи. Встрани, бюст на царица Нефертити. Короната и огърлицата на бюста са украсени със злато и скъпоценни камъни. Нефертити била съпруга на фараона Ехнатон. С нейна помощ той основал нов град в Среден Египет. Той бил разположен в околностите н Амарна, на източния бряг на Нил. Всъщност, освен за кратки периоди в края на династиите, на трона на Египет никога не е сядала жена. Хатшепсут е единствената царица, която реално е управлявала страната.</p>

	<h1 style="font-size:25px"><b><i>Броене на добитъка</i></b></h1>
	<p style="font-size:20px;">Богатството в Древен Египет се измервало с броя на притежавания добитък, а не с монети. Управителят на Тива, Мекетре, сигурно е притежавал голям брой силни и здрави животни, защото намереният в гроба му макет показва как той ги брои в присъствието на данъчните служби. Преброяването се извършвало ежегодно. Писарите на фараона старателно вписвали в папирусите броя на животните, а после служителите изчислявали колко глави добитък Мекетре трябва да предаде на фараона, за да си плати данъците.</p>

	<h1 style="font-size:25px"><b><i>Странно, но факт</i></b></h1>
	<p style="font-size:20px;">През XVI век намерените в Египет мумии били използвани на много места в Европа като лекарство. Един френски крал лекувал получените в битка рани със смес от стрити на прах части от мумия и корени на ревен и се разболял много тежко.</p>

	<h1 style="font-size:25px"><b><i>Мумиите и съвременнта наука</i></b></h1>
	<p style="font-size:20px;">Благодарение на съвременните технологии мумиите могат да бъдат изучавани подробно от учените. В Лондон, в болницата “Св. Тома”, мумифицираното тяло на двадесетгодишната Тгентмутенджебту бе изследвано чрез компютърна томография.</p>

	<h1 style="font-size:25px"><b><i>Първата мумия</i></b></h1>
	<p style="font-size:20px;">Бог Ра изпратил Озирис и Изида в Египет, за да научат хората на мъдрост и доброта. Озирис бил убит от завистливия си брат Сет. Той разрязал тялото на Озирис на 14 части и ги пръснал из цял Египет. Изида ги събрала, послужила си с магия, за да възстанови тялото му, и го обвила с ивици платно. Това била първата египетска мумия. Изида се превърнала в птица, обгърнала Озирис с крилете си и му вдъхнала отново живот.</p>

	<h1 style="font-size:25px"><b><i>Нужно за задгробния живот</i></b></h1>
	<p style="font-size:20px;">Дължим сведенията си за всекидневието в Древен Египет предимно на вещите, намерени в гробниците. Така например в гробницата на Тутанкамон са намерени неговите играчки, 116 кошници с плодове, 40 делви с вино, печено месо от патица, хляб и сладкиши. Също така имало статуетки на музиканти, държащи инструменти, и на добре облечени жени с гримирани очи. А малките кораби, били предвидени за пътешествието до царството на мъртвите.</p>

	<h1 style="font-size:25px"><b><i>Странно, но факт</i></b></h1>
	<p style="font-size:20px;">В много гробници са намерени мумии на котки. През XIX век те били откарани в Англия, където били преработени и използвани за градинска тор.</p>

	<h1 style="font-size:25px"><b><i>Пирамидите и звездите</i></b></h1>
	<p style="font-size:20px;">От издълбаните по стените на пирамидите йероглифи знаем, че древните египтяни свързвали своите божества със звездите. Някои учени твърдят, че разположението на трите пирамиди в Гиза възпроизвежда конфигурацията на съзвездието Орион. Също както трите звезди в центъра на Орион, те са подредени една зад друга, като най-малката пирамида е леко изместена вляво.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Размерите на пирамидите били изчислени с невероятна точност. Запазилите се облицовки от каменни плочи по стените на някои пирамиди са толкова добре направени, че не можем да прокараме дори конец между две плочи.</p>

	<h1 style="font-size:25px"><b><i>Храмът на Хатшепсут</i></b></h1>
	<p style="font-size:20px;">Хатшепсут заповядала да построят храм в нейна чест на западния бряг на Нил. Трите тераси на храма се издават от издигащата се като стена скала и са свързани помежду си с наклонени площадки. В края на XIX век от тази величествена постройка били запазени само незначителни останки.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Лъчите на изгряващото слънце проникват в храма на Рамзес II през отвори, разположени така, че това да става само два пъти през годината и да осветяват четирите статуи във вътрешността на светилището.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">След залез-слънце плавателните кораби спирали на брега, защото в тъмнината кормчиите не можели да виждат пясъчните коси, които се появявали периоди1но по повърхността на Нил.</p>

	<h1 style="font-size:25px"><b><i>Пътувания по море</i></b></h1>
	<p style="font-size:20px;">Понякога морските пътувания на търговците траели години. Корабите били пренасяни на части през пустинята и след това сглобявани на брега на Червено море. Този стенопис от храма на царица Хатшепсут показва товаренето на дървета, от които се добивали тамян, растящи в царството Пунт. За да не изсъхнат по време на дългото пътуване до Египет, дърветата били засаждани в големи кошници. След това били пресаждани в пищните градини около храмовите комплекси.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Лъвът бил символ на смелостта. В една древноегипетска поема се разказва, че Рамзес II се биел “като смел лъв сред овцете”.</p>

	<h1 style="font-size:25px"><b><i>Войната ги зове</i></b></h1>
	<p style="font-size:20px;">Тези изработени от дърво войници от една провинция на Древен Египет са тръгнали на война, въоръжени с копия и щитове. Пехотинците били обучавани в казармите още от деца и навиквали на строгата военна дисциплина. Знатните младежи влизали в бой, карани от колесници. Те съставлявали отделно бойно звено. Спечелилите победи командири били награждавани за смелостта, с която посрещали неприятеля, със златни мухи като тези, показани горе на илюстрацията.</p>

	<h1 style="font-size:25px"><b><i>Клеопатра</i></b></h1>
	<p style="font-size:20px;">Клеопатра VII била последният фараон от Птолемеевата династия и единствената сред своите предшественици, която научила езика на египтяните. Ползвала се с политическата подкрепа на Юлий Цезар и Марк Антоний. След като завзел властта в Рим, Август обявил война на Антоний и Клеопатра и през 31 г.пр.Хр. разгромил флотата им в битката при Акцуим. Когато Август пристигнал в Александрия, поискал от Клеопатра да се признае за победена, но тя била много горда и предпочела да се самоубие.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Първите християнски отшелници се настанили в някои от царските гробници в Тива. Те живеели в малките странични помещения, посветени на божествата, а не в близост до саркофазите на покойниците.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">За да бъдат спасени от водите на язовир “Насър”, храмовете от остров Филе били пренесени парче по парче на остров Агилкия.</p>

	<h1 style="font-size:25px"><b><i>Пътуването на Ра II</i></b></h1>
	<p style="font-size:20px;">Норвежкият учен Тур Хейердал решил да провери дали древните египетски кораби наистина можели да извършват плавания по море. През 1970 г. Той построил от свързани с въжета тръстикови снопи кораба Ра II и за 57 дни преплавал разстоянието от Мароко до Карибските острови. Така доказал, че древните египтяни можели да предприемат дълги пътешествия по море със своите кораби.</p>

	<hr>
	<h1 style="font-size:40px">
		<center><b><i>Други средиземноморски цивилизации</i></b></center>
	</h1>
	<hr>

	<h1 style="font-size:25px"><b><i>Колоната на закона</i></b></h1>
	<p style="font-size:20px;">Хамурапи бил един от най-великите владетели на древността. Той управлявал Вавилония в периода 1709-1669 г.пр.Хр. През първите години на царуването си водел предимно войни срещу съседните държави, за да утвърди върховенството на Вавилония. Името му е свързано със сборника от правни текстове, известен като Кодекс на Хамурапи. Той се смята за най-древният съществуващ законник. Кодексът на Хамурапи е изписан на базалтова колона, която по онова време се издигала в центъра на град Вавилон, така че всички да могат да го четат.</p>

	<h1 style="font-size:25px"><b><i>Великата Вавилония</i></b></h1>
	<p style="font-size:20px;">Вавилонците били от семитски произход. Те се преселили в Месопотамия около 1950 г.пр.Хр. Постепенно заменили шумерската цивилизация и създали своя, изключително добре развита цивилизация. В столицата на държавата, Вавилон, имало голяма библиотека и постоянна армия.</p>

	<h1 style="font-size:25px"><b><i>Ниневия-сърце на империята</i></b></h1>
	<p style="font-size:20px;">Столицата на Асирийската империя, Ниневия, била изцяло новопостроен град. В този смисъл тя представлявала едно от най-мащабните строителни начинания в древността. Съществуването и било тясно свързано със съдбата на държавата. Със завземанрто на Ниневия от персийските войски през 612 г.пр.Хр. започнало завладяването на голямата асирийска държава, която щяла да стане част от империята на персите.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Асирийците господствали над обширна, но много размирна територия. Бунтовете във Вавилония и в Египет следвали един след друг, защото тамошното население не понасяло тежкия асирийски гнет. Асирийците поддържали реда в своята империя с несъмнено най-жестоките и строги закони в Древността.</p>

	<h1 style="font-size:25px"><b><i>Изход</i></b></h1>
	<p style="font-size:20px;">Около 1250 г.пр.Хр. сред живеещите в робство в Египет евреи бързо се разпространил авторитетът на религиозния им водач Мойсей. Той успял да получи разрешение от фараона да изведе евреите извън границите на Египет. Събитията, свързани с напускането на Египет и с дългото пътуване към Обетованата земя, са описани в книгата “Изход” на Библията. Това им начинание подтикнало евреите към национално самоосъзнаване.</p>

	<h1 style="font-size:25px"><b><i>Великите царе</i></b></h1>
	<p style="font-size:20px;">След смъртта на Самсон през 1030 г.пр.Хр. за цар на евреите бил избран Саул. Той е основоположник на първата династия еврейски царе. Положените от него основи на новата държава били укрепени от наследилия го цар Давид. Давид царувал близо четиридесет години, през които еврейската държава изживяла бурен разцвет и разширила своите граници. Нейна столица бил Йерусалим. Наследникът на Давид, Соломон, бил широко известен със своята мъдрост и огромни богатства. По негово време бил построен големият храм в Йерусалим. Соломон бил последният от тримата библейски царе. След смъртта му царството бързо западнало. Било разделено на две части - Израел (северната част) и Юдея (южната част).</p>

	<h1 style="font-size:25px"><b><i>Двадесет провинции</i></b></h1>
	<p style="font-size:20px;">Персийските царе избирали съветниците си измежду представителите на знатните родове, а за управители на двадесетте провинции, съставляващи империята, назначавали известни и авторитетни местни жители. Те отговаряли за поддържането на реда и за събирането на данъците.</p>

	<h1 style="font-size:25px"><b><i>Поражението при Маратон</i></b></h1>
	<p style="font-size:20px;">Малко преди да почине, Дарий понесъл тежко поражение, нанесено му от атаняните в битката на маратонското поле. Неговият наследник Ксеркс поискал да отмъсти за смъртта му, но не успял. Поражението при Маратон било последвано от други две - при Саламин и при Платея. Така започнал окончателният упадък на империята, завладяна в последствие от Александър Велики.</p>

	<hr>
	<h1 style="font-size:40px">
		<center><b><i>Древна Гърция</i></b></center>
	</h1>
	<hr>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Древните гърци нямали компаси или други навигационни инструменти. Те се ориентирали по звездите и по крайбрежния релеф. ТРябвало търпеливо да чакат повея на вятъра, за да опънат платната на своите кораби.</p>

	<h1 style="font-size:25px"><b><i>Минотавър</i></b></h1>
	<p style="font-size:20px;">Според легендата в двореца на цар Минос имало лабиринт, обитаван от кръвожадното чудовище Минотавър - получовек-полубик. Минойците ежегодно му принасяли в жертва 14 младежи и девойки, довеждани от Атина. Когато храбрият атинянин Тезей пристигнал, за да убие Минотавъра, дъщерята на Минос, Ариадна, се влюбила в него. Тя дала на Тезей кълбо прежда и му заръчала да върже единия край на входа на лабиринта. Така, след като убил Минотавъра, Тезей успял да намери обратния път. На рисунката на глинен съд (горе) е изобразен Тезей, убиващ Минотавъра.</p>

	<h1 style="font-size:25px"><b><i>Откривателят на Троя</i></b></h1>
	<p style="font-size:20px;">Като юноша Хайнрих Шлиман бил запленен от описанието на Троянската война, дадено от Омир в “Илиада”, и се заклел да открие митичния град. През 1870 г. Шлиман започнал разкопки в турската местност Хисарлък, защото там нямерил много прилики с описаното от Омир. Археологът се натъкнал на златни украшения, които според него принадлежали на Приам, владетеля на Троя. По-късно били разкрити девет града от различни епохи, лежащи един над друг. Троя се намирала в шестия слой.</p>
	<h1 style="font-size:25px"><b><i>Знаете ли, че..</i></b></h1>
	<p style="font-size:20px;">Живелият през VIII в.пр.Хр. древногръцки поет Омир се вдъхновил от микенските легенди за своите “Илиада” и “Одисея”, но вероятно тези две велики поеми били написани след смъртта му.</p>

	<h1 style="font-size:25px"><b><i>Делфийският оракул</i></b></h1>
	<p style="font-size:20px;">Преди да се отправят на далечен път, древните гърци винаги се допитвали до жриците в храма на Аполон в Делфи, за да узнаят къде да основат новата колония. Делфийското светилище се издигало в подножието на връх Парнас и било религиозен център в Древна Гърция. На този глинен съд се вижда шествие към храма на Аполон. Древните гърци вярвали, че той предсказва бъдещето чрез устата на жриците. Тъй като те изпадали в транс, думите им били доста загадъчни и можело да се тълкуват по различни начини. Ето защо, независимо от развоя на събитията, хората били убедени, че предсказанието на Аполон се е сбъдвало.</p>

	<h1 style="font-size:25px"><b><i>Животът в Спарта</i></b></h1>
	<p style="font-size:20px;">Градът държава Спарта се издигал сред планини, поради което не се налагал строеж на защитни стени. Единствен сред градовете държави поддържал постоянна армия, считана за най-добрата в Гърция. Всички деца от мъжки пол, родени в Спарта, принадлежали на държавата и от седемгодишна възраст влизали в армията. Спартанцият продължавали да живеят в казармите дори и след като се женели.</p>

	<h1 style="font-size:25px"><b><i>Остракизъм</i></b></h1>
	<p style="font-size:20px;">Атиняните имали свой метод да се отърват от непопулярни политици: членовете на общото събрание гласували против тях, изписвайки имената им на глинени плочки, наричани “остраки”. Който получавал над 6000 остраки, бил прокуждан от града за десетгодишен период. Тази процедура била наречена остракизъм. Сред видните атиняни, спрямо които бил приложен остракизъм, са Аристид и Кимон.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Спартанците започнали да секат монети три века по-късно от останалите градове държави. До IV в.пр.Хр. вместо монети те използвали малки железни дискове.</p>

	<h1 style="font-size:25px"><b><i>Първите монети</i></b></h1>
	<p style="font-size:20px;">Лидийците първи започнали да секат монети от естествена сплав от злато и сребро. Това било заимствано от гръцките градове колонии в Мала Азия, които слагали съответния герб на монетите. Например на тези от Ефес фигурирали пчела или елен. Сребърните монети, сечени от всеки отделен град държава, се приемали в цяла Гърция. Купувачи и продавачи се пазарели за цената.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Атинските военни кораби се наричали триреми. Те били с дълги и тесни корпуси и имали 170 гребци. Триремите потопявали вражеските кораби, пробивайки корпусите им с намиращия се на носа бронзов таран.</p>

	<h1 style="font-size:25px"><b><i>Първите историци</i></b></h1>
	<p style="font-size:20px;">Известният като баща на историята Херодот написал хроника на Гръко-персийските войни. Той предприел дълги пътувания, за да събере нужните му сведения. Друг древногръцки историк, Тукидид, написал история на Пелопонеската война. И двамата автори си поставили за цел да опишат станалото в действителност и затова събирали разказите на редица участници във войната.</p>

	<h1 style="font-size:25px"><b><i>Македонската фаланга</i></b></h1>
	<p style="font-size:20px;">Филип II обучил своите хоплити да се бият във военен строй, наречен фаланга. Пехотинците от първата редица насочвали напред дългите си копия, а тези от задните редици опирали своите копия на раменете на предните, така че да се образува непробиваема преграда. Слабото звено на фалангата бил десният фланг. Биещите се там хоплити били защитавани само от големите си щитове.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Когато бил почти осемгодишен, Александър обуздал жребец, с който не можели да се справят и най-опитните ездачи на баща му, цар Филип II. Александър го нарекъл Буцефал и го яздил във всичките си битки.</p>

	<h1 style="font-size:25px"><b><i>Птолемеите в Египет</i></b></h1>
	<p style="font-size:20px;">Династията на Птолемеите управлявала Египет от 323 до 31 г.пр.Хр. Птолемей I построил в Александрия огромна библиотека, включваща помещения за експерименти, астрономически обсерватории и зоопарк. Градът станал най-големия културен център на древността. Птолемеите принесли в египетската култура редица гръцки обичаи, но не говорели на местния език. Единствено Клеопатра VII, последната издънка на династията, знаела гръцки и египетски. След нея страната станала римска провинция.</p>
	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Иисус и неговите ученици живели по времето на Римската империя, след края на елинистическата епоха. Те говорели на арамейски език, но поученията им били записани на старогръцки и събрани в Новия завет.</p>

	<h1 style="font-size:25px"><b><i>Гръцката православна църква</i></b></h1>
	<p style="font-size:20px;">В средата на VI в.пр.Хр. гърците основали град колония край Босфора, който бил превзет от римляните през 100 г.пр.Хр. Император Константин през 330 г.сл.Хр. го нарекъл Константинопол. Градът станал център на Гръцката православна църква. Вярващите се кланяли пред икони с изображения на светци. Техният стил бил заимстван от древногръцкото изкуство. Днес Константинопол се нарича Истанбул и е най-големият град в Турция.</p>

	<hr>
	<h1 style="font-size:40px">
		<center><b><i>Древен Рим</i></b></center>
	</h1>
	<hr>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Италос е гръцка дума и значи теле. Тъй като телетата били за древните римляни нещо като разменната монета, “земята на телетата” станала след това Италия.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Римските императори не носели корони, а лаврови венци. Първоначално те били давани на пълководците като признание за техните бойни победи.</p>

	<h1 style="font-size:25px"><b><i>Общественото устройство</i></b></h1>
	<p style="font-size:20px;">Обществото в Древен Рим се деляло на граждани и не-граждани. Имало три групи граждани: богати патриции, заможни граждани, наричани конници, и плебеи - обикновените хора. Първоначално само патрациите можели да бъдат сенатори, но по-късно конниците и плебеите също получили представителство в Сената. Не-граждани били робите, жените, чужденците и първоначално жителите на римските провинции.</p>

	<h1 style="font-size:25px"><b><i>Животът на робите</i></b></h1>
	<p style="font-size:20px;">Милиони пленници от покорените от Рим страни, работели като роби в домовете, на нивата, в мините и на обществените строежи. Ако не работели добре или се опитвали да избягат, накзанията били строги. Робите носели медальони или нашийници с името на господаря си. Римляните обикновено не малтретирали робите. “Дръж се любезно с твоя роб” - казвал философът Сенека. Редица образовани роби ставали учители или лекари и откупували свободата си.</p>


	<h1 style="font-size:25px"><b><i>Погребенията</i></b></h1>
	<p style="font-size:20px;">Древните римляни вярвали, че духовете на мъртъвците преминават през реката Стикс и отиват в отвъдния свят. В устата на починалия се слагали монети, за да може той да си плати превоза. Съпровожданото от музиканти траурно шествие отнасяло тялото на починалия в гробищата, разположени извън градските стени.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Жителите на римските градове се страхували от пожари, които лесно можели да бъдат предизвикани от свещите, маслените светилища и преносимите печки. В Древен Рим имало 7 пожарни команди, оборудвани с помпи, кофи и секири, но те рядко успявали да спасят обхванатите от пламъци домове.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Кехлибарът е в твърдена смола. Той се използва за направата на накити. Изобилствал по Балтийското крайбрежие и бил пренасян до Рим по така наречения път на кехлибара.</p>

	<h1 style="font-size:25px"><b><i>Търговия с диви животни</i></b></h1>
	<p style="font-size:20px;">Сред любимите забавления на древните римляни били битките на дивите животни и двубоите им с гладиаторите. Ето защо се внасяли тигри от Азия, носорози от Северна Африка, вълци от Ирландия и мечки от Шотландия. Някои африкански градове, като например Лептис Магна, забогатели от търговията с диви животни. По време на игрите по случай откриването на Колизея в Рим, за 10 дни били убити 9000 животни. Масовото избиване на животни за забавление силно намалило броя на лъвовете в Месопотамия и на слоновете в Северна Африка.</p>

	<h1 style="font-size:25px"><b><i>Римският легион</i></b></h1>
	<p style="font-size:20px;">Римският легион наброявал близо 5000 души. Той се състоял от 9 кохорти с еднакъв брой войници и една десета, по-многобройна кохорта. Кохортите се делели на 6 центурии. Първоначално една центурия се състояла от 100 войници, но в последствие броят им бил сведен до 80. На свой ред центуриите се делели на групи от по 8 войници, които спели в една палатка и се хранели заедно. Всеки легион бил предвождан от своя символ - сребърен орел. Ако орелът попаднел в ръцете на врага, легионът се разпускал.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Най-бедните римски граждани се записвали в армията заради парите, които били плащани на войниците. Понеже тези пари наричали солиди и техните притежатели нарекли солдати. От същата дума идва и понятието солиден. </p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Войниците в пълно бойно снаряжение извършвали дълги походи. Понакога за пет часа те изминавали по 36 километра. Който не можел да издържи на този ритъм, бил отписван от легиона.</p>

	<h1 style="font-size:25px"><b><i>Военен лагер</i></b></h1>
	<p style="font-size:20px;">По време на продължителните си походи римските войници всяка вечер разпъвали лагери на различни места. Военният лагер се разполагал винаги по един и същ начин, така че всеки от войниците знаел своята задача и бързо се справял с нея. След избиране на място за лагеруване войниците изравнявали терена в правоъгълна форма. После обкръжавали лагера с ров и земни насипи, на които пробивали колове. Между коловете поставяли преплетени клони, така че да се образува защитна ограда. После издигали платформи, от които часовите наблюдавали за опасност.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Римляните измислили боен строй, наричан костенурка. Войниците заставали плътно един до друг и вдигали нагоре и встрани своите щитове. След това приклякали и започвали да се движат напред. Щитовете образували своеобразна броня, която ги защитавала от вражески стрели и копия.</p>

	<h1 style="font-size:25px"><b><i>Историята на Масада</i></b></h1>
	<p style="font-size:20px;">През 70 г.сл.Хр. зилотите превзели Масада. Техен предводител бил Елеазар бен Яир, който организирал редица нападения срещу римляните. През 72 г.сл.Хр. римският генерал Флавий Силва повел армията, наброяваща 16 000 - 25 000 войници и роби, с която обсадил Масада. Римляните пренесли през пустинята много храна, вода и дървен материал и се разположили на стан около крепостта. Войниците на Силва издигнали рампа до западната крепостна стена на Масада и започнали да я рушат. Покачени на високи дървени кули стрелци ги бранели от стрелите на обсадените. През 73 г.сл.Хр., след осем месеца обсада, римляните успели да пробият защитата на евреите. Но зилотите предпочели да сложат край на живота си, за да не станат роби на римляните. Оцелели само две жени и пет деца, които успели да се скрият. Историята на защитниците на Масада е разказана от еврейския историк Йосиф Флавий. </p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Провинциите плащали данък на Рим, но в тях не се прилагало римското законодателство. Всяка провинция си имала собствени закони, съобразени с местните обичаи и нрави.</p>

	<h1 style="font-size:25px"><b><i>Пакс романа</i></b></h1>
	<p style="font-size:20px;">Още от времето на Август римските легиони охранявали границите на империята, за да и гарантират мир. Благодарение на това жителите на империята се занимавали със земеделие и животновъдство, без да се страхуват от нападения; пътували и търгували спокойно, защото пътищата били охранявани от войници. Ето защо едно заможно семейство в Британия можело да пие гръцко вино в чаши, направени в Сирия, и да се храни със сребърни прибори, произведени в Галия.</p>

	<h1 style="font-size:25px"><b><i>Миланският едикт</i></b></h1>
	<p style="font-size:20px;">През 311 г. император Галерий издал закон, даващ право на християните да изповядват своята религия, “при условие че не влияят върху установените порядки”. Две години по-късно с подписания от император Константин I Милански едикт християните получавали рявни права на вероизповед заедно с другите религии в империята. Малко преди да умре, Константин също се покръстил. През 380 г. император Теодосий I провъзгласил християнството за официална религия на Римската империя.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Диоклециан организирал преброяването на населението на империята. Били преброени също домашните животни и дори маслиновите дървета. Преброяването целяло по-точното събиране на данъците.</p>


	<h1 style="font-size:25px"><b><i>Данъци</i></b></h1>
	<p style="font-size:20px;"> се нуждаели от огромни суми пари, за да поддържат многобройната армия и лукса на императорския двор, да възнаграждават художници и скулптури, да финансират грандиозното строителство. Ето защо налагали данъци върху земята, робите, реколтата, търговските стоки и ползването на пътища, които се събирали от имперски служители. Несъбраните данъци се удържали от тяхното възнаграждение, поради което те били безмилостни.</p>


	<h1 style="font-size:25px"><b><i>Християнството</i></b></h1>
	<p style="font-size:20px;">Християнската църква оцеляла след падането на Западната римска империя, а Рим станал свещен град за европейския Запад. Първите християнски манастири възникнали в Египет, но скоро в цяла Европа се разпространили различни монашески братства. Монасите спасили редица древноримски ръкописи и направили техни преписи.</p>

	<h1 style="font-size:25px"><b><i>Османски турци</i></b></h1>
	<p style="font-size:20px;">През XIII век започнала териториалната експанзия на османците, които обитавали земите на днешна Централна Турция и изповядвали исляма. Постепенно те завладели почти цялата Византийска империя. През 1396 г. превзели последните остатъци от Българското царство, а през 1453 г. войските султан Мехмед II обсадили и превзели Константинопол. Завлядяването на столицата сложило край на Византийската империя. Константинопол бил преименуван на Истанбул. </p>

	<hr>
	<h1 style="font-size:40px">
		<center><b><i>Цивилизации в Далечния Изток</i></b></center>
	</h1>
	<hr>


	<h1 style="font-size:25px"><b><i>Предсказания чрез "Кости за гадаене"</i></b></h1>
	<p style="font-size:20px;">Хората от епохата Шан вярвали, че духовете на умрелите “говорят” на живите посредством “кости за гадаене”. Гадателят вземал кости от овце или волове или долната част от черупките на костенурки, разчертавал ги и пишел въпроси от типа: “Можем ли да тръгнем на път?” След това слагал костите в жаравата и по предизвиканите от топлината пукнатини успявал да узнае отговора на своите въпроси.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Мечтата на Цин Шъхуанди да живее вечно се осъществила, макар и не така, както искал. От името му произлязло названието на Китай. Така поне името на първия император победило смъртта и забравата.</p>

	<h1 style="font-size:25px"><b><i>Войници от Теракота</i></b></h1>
	<p style="font-size:20px;">Войниците на Цин Шъхуанди са строени в три подземия, източно от неговата гробница. Четвъртото било празно, тъй като след смъртта му през 207 г.пр.Хр. работата по изработката на фигурите била прекъсната. Главите и телата на пехотинци, конници и стрелци били направени с калъпи, но въпреки това няма две еднакви лица. Някои от воините са с брада, други са с бръснати глави, и имат различни по форма очи, устни, носове и уши.</p>

	<h1 style="font-size:25px"><b><i>Философски школи</i></b></h1>
	<p style="font-size:20px;">Мнозина от философите, живели по времето на династията Чжъу, се занимавали с въпросите на законността и социалния ред. Китайското общество се формирало през следващите векове именно въз основа на техните идеи и размишления. Наложили се три основни философски школи: конфуцианството, което учело на уважение в семейството и на почит към предците; даоизъм, чиито последователи проповядвали хармонията, предоставена от съюза между безпорядъка и закоността; легизъм, основаващ се на пълно подчинение на управляващите и на нуждата всеки да допринася за общото благо, участвайки в армията или обработвайки земята.</p>

	<h1 style="font-size:25px"><b><i>Големият канал</i></b></h1>
	<p style="font-size:20px;">Император Уан от династията Суей решил да свърже реките Хуанхъ и Яндзъ. Грандиозното съоръжение, изградено на базата на стари и нови канали, било дълго 2500 км. Изкопаването на Императорския канал продължило 30 години. Участвали всички мъже на възраст от 15 до 50 години. Освен тях всички семейства, живеещи покрай бреговете му, трябвало да изпратят на строежа по едно дете, една жена и един старец, за да помагат.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Столицата Чанан била с форма на четириъгълник. На всяка от стените и имало по три порти за преминаване. Единствено императорът имал право да минава през централната порта.</p>

	<h1 style="font-size:25px"><b><i>Нови умения</i></b></h1>
	<p style="font-size:20px;">През епохата Тан цените на златото и среброто се повишили и тези два метала започнали да съперничат на нефрита и бронза в направата на предмети на лукса. Персийските занаятчии, установили се да живеят в Чанан, научили китайците на по-умелата обработка на тези метали. Бижутерите от епохата Тан започнали да изковават тънки златни и сребърни листове и да произвеждат украшения от филигран.</p>

	<h1 style="font-size:25px"><b><i>Ведите</i></b></h1>
	<p style="font-size:20px;">Арийската цивилизация просъществувала близо девет века, но оставила твърде малко материални следи. Най-важните достигнали до нас свидетелства са четирите основни текста на Ведите. В превод тази дума означава знание. Във Ведите е събрана древната устна традиция, състояща се от химни и ритуали за пренасяне на жертви на божествата, почитани от арийците.</p>

	<h1 style="font-size:25px"><b><i>Буда и неговите ученици</i></b></h1>
	<p style="font-size:20px;">Между VI и V в.пр.Хр., докато в Древна Гърция се раждала философията, в Индийския субконтинент започнала да се разпространява една нова религия - будизмът. Неин основател е Сидхарта Гаутама. Той бил принц от кастата на воините. На 29-годишна възраст напуснал бащиния си дом и се посветил на медитация и молитви. Неговите ученици разпространили учението на Буда, което в превод значи просветленият. През III в.пр.Хр. будизмът станал главната религия в Индия, но в последствие броят на последователите и намалял. По-късно тя се разпространила сред другите народи в Азия.</p>

	<h1 style="font-size:25px"><b><i>Японският будизъм</i></b></h1>
	<p style="font-size:20px;">Още от самото си проникване в Япония будизмът си спечелил много последователи, може би защото бил в съзвучие с вече наложилия се в страната шинтоизъм. Векове наред будизмът бил водеща религия. От него произлезли редица секти, които давали различни тълкувания на ученията на будизма.</p>

	<h1 style="font-size:25px"><b><i>Знаете ли, че...?</i></b></h1>
	<p style="font-size:20px;">Императорското семейство съблюдавало шинтоитскара традиция, съгласно която след смъртта на императора неговият дворец трябвало да бъде напуснат, защото е нечист. Така станало и с двореца на императов Асука.</p>

	<hr>
	<h1 style="font-size:40px">
		<center><b><i>Дати и данни</i></b></center>
	</h1>
	<hr>


	<h1 style="font-size:25px"><b><i>Египетки и Преколумбови пирамиди</i></b></h1>
	<p style="font-size:20px;">В древността пирамиди са строели народи, отдалечени на хиляди километри един от друг: египтяните в Африка и маите и ацтеките в Америка. Египетските пирамиди имали квадратна основа и били строени като огромни гробници за фараоните. Най-голямата е намиращата се в Гиза Хеопсова пирамида. Още в древността тя е обявена за едно от седемте чудеса на света и е единственото от тях, запазило се до наши дни. Редом с Хеопсовата пирамида се издигат по-малките пирамиди на Хефрен и Микерин. Строените от маите и ацтеките пирамиди също имат квадратна основа, но стените им са стъпаловидни, пригодени за изкачване. Те били храмове на бога слънце.</p>

	<h1 style="font-size:25px"><b><i>Акрополите</i></b></h1>
	<p style="font-size:20px;">Думата акропол означава високата част на града. В древните градове Атина, Микена и Тирин на акрополите първоначално били изграждани царски дворци, а в последствие били превърнати в религиозни центрове. Акрополът в Микена включвал и разположените в кръг царски гробници. Най-известният акропол този в Атина. Той е висок 60 метра, широчината му е 140 метра, а дължината - 280 метра. На него се извисява гиганският храм Партенон, запазен в цялото си величие до наши дни.</p>

	<h1 style="font-size:25px"><b><i>Варварските нашествия</i></b></h1>
	<p style="font-size:20px;">Вестготи, хуни, остоготи… В периода III-V в.сл.Хр. Европа става обект на т.нар. велико преселение на народите. Думата варварин е от гръцки произход и означава буквално заекващ в смисъл “този, който не говори на нашия език”. Непрекъснатите нападения на тези народи ускорили кризата на Задната римска империя и довели до нейния край. Славата на империята била помрачена от военни предводители като вестгота Аларих (завзел Рим през 410 г.сл.Хр.) и хуна Атила.</p>

	<h1 style="font-size:25px"><b><i>Финикийско изкуство</i></b></h1>
	<p style="font-size:20px;">Финикийците били не само умели мореплаватели и търговци. Те имали голям принос в развитието на изкуството и занаятите. Произведенията на финикийците съчетавали влиянието на културите в Мала Азия и Близкия изток.</p>

	<h1 style="font-size:25px"><b><i>Август</i></b></h1>
	<p style="font-size:20px;">Гай Юлий Цезар Октавиан, наричан Август, бил първият римски император. Той концентрирал в ръцете си огромна власт не само политическа и военна, но и религиозна. С него започнал култът към императорите. Надарен пълководец и умен политик като своя роднина и учил Юлий Цезар, Август постепенно взел властта. Една от стъпките му в тази насока било създаването на втори триумвират заедно с Марк Емилий Лепид и Марк Антоний. Под неговото управление Древният Рим постигнал една от кулминациите на своето могъщество.</p>

	<h1 style="font-size:25px"><b><i>Вчера, днес и утре</i></b></h1>
	<p style="font-size:20px;">Археологическите разкопки са важни не само от научна гледна точка. Изучаването на древните цивилизации и в частност анализът на предметите, изработвани за всекидневна употреба, дава сведения за навиците и за начина на живот на хора, живели векове преди нас. То показва връзката ни с отминалите епохи, помага ни да разберем как е било устроено обществото, от което произхождаме и което сме наследили.</p>

	<h1 style="font-size:25px"><b><i>Важността на дребните неща</i></b></h1>
	<p style="font-size:20px;">За нашето минало научаваме не само от монументалните постройки на нашите предци. Много често едно земеделско сечиво, една игрaчка или едно украшение разказват за неподозирани страни от живота на хората, живели преди нас. Дребните предмети от всекидневието разкриват това, което паметниците премълчават - тази част от историята, която е свързана с личния живот на хората, а не само с известни публични личности.</p>

	<h1 style="font-size:25px"><b><i>Живот и смърт в скулптурите</i></b></h1>
	<p style="font-size:20px;">Тъй като ходът на времето в повечето случаи е повредил творбите на древните художници, сред запазените до наши дни образци преобладават скулптурните творби. Представянето на действителността, ваейки безфирмен скален блок или метална сплав, както и изграждането на величествени гробници е изкуство, коренящо се в най-дълбока древност. Много статуи и надгробни паметници са победили времето и не престават да ни възхищават със своето величие, красота и със запазената си по чудо сила на въздействие.</p>

	<hr>
	<a href="#top">Върни се в началото</a>
</body>

</html>
